# Simpel maar niet makkelijk

Wat voor de ene persoon simpel is, is voor de ander complex. Toch kun je aan deze knop draaien.

Hardlopen kun je zien als iets complex omdat er nogal wat stappen in gaan zitten. Schoenen zoeken, aankleden, warming up, activity app aanzetten, sleutel van de deur niet vergeten, het hardlopen zelf, cooling down, even zitten en zen worden, uitkleden, douchen en vervolgens aankleden. Oh ja, je moet ook nog de was doen met die vieze kleren en een instaatje maken van je behaalde resultaat.

Maar mensen die vaak hardlopen vinden hardlopen simpel: "je gaat gewoon rennen". Dit maakt de activiteit overigens niet _makkelijker_ maar wel _simpel_.

**Hier kun je gebruik van maken door iets wat moeilijk is niet te complex voor jezelf te maken.** Hoe meer stappen in je hoofd iets heeft, des te sneller je geneigd bent om het uit te stellen. En de stappen inzichtelijk maken door ze uit je hoofd te halen en op papier of digitaal te noteren helpt ook al om het simpeler te maken. Zo kun je jezelf er toe zetten om aan moeilijke dingen te beginnen.

Derek Sivers legt het nog beter uit:

<div class="video-container"><iframe width="560" height="315" src="https://www.youtube.com/embed/Z_RofrfSECI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></div>
